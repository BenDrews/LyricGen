ten typ mes – piotr szmidt , ur. w 1982 roku w warszawie. jedna z najbardziej dynamicznych karier w polskim hip - hopie początków xxi wieku. ceniony zarówno jako raper , jak i w roli producenta , okazjonalnie sprawdza się również w roli dj - a. współtwórca zespołów flexxip oraz 2cztery7. współwłaściciel marki alkopoligamia , która na początku istnienia zajmowała się produkcją ubrań , by z czasem rozszerzyć działalność o fonografię. w tekstach na solowych płytach najczęściej porusza tematy światopoglądowe , rapuje o kobietach , życiu świadomego singla stawiającego się w opozycji do trendów popkultury. z kolei występując w 2cztery7 , zdecydował się raczej na luźne historie z życia codziennego , podane często z przymrużeniem oka.
rodowity warszawiak przebojem wdarł się na rodzimą scenę hiphopową w 2002 roku. wcześniej znany głównie kręgowi towarzyskiemu związanemu z kolektywem obrońcy tytułu , realizował się na podziemnej stołecznej scenie w zespole flexxip. początkowo grupa liczyła cztery osoby , by z czasem stać się duetem. ten typ mes i emil blef stanowili formację idealnie się uzupełniającą , ponieważ i jako artyści , i jako ludzie , byli kompletnie różnymi osobami. bezczelny , przebojowy , pewny siebie szmidt stanowił doskonałą przeciwwagę dla spokojniejszego , bardziej refleksyjnego , skłaniającego się ku rapowej poezji blefa. wspólne inspiracje twórcami zarówno z zachodniego wybrzeża usa ( ten typ mes od początku swojej kariery propagował brzmienia g - funkowe , nawet jego pseudonim nawiązuje do jednego z twórców tego nurtu , dat nigga daza ) , jak i obozem native tongues zaowocowały w przypadku flexxipu najpierw doskonale przyjętym nielegalem , a w 2003 roku już w pełni regularnym longplayem „fach”. materiał wydany w jednej z najważniejszych wówczas wytwórni rapowych t1 - teraz przyniósł grupie szeroki rozgłos , ale przede wszystkim potwierdził pozycję szmidta jako jednego z ciekawszych debiutantów w tamtym czasie. jeszcze przed debiutem flexxipu zaliczył dobrze przyjęte gościnne występy na płytach pezeta , reda czy producenckiego duetu whitehouse. – chciałem zainteresować swoją muzyką świat i miałem szczęście , że odezwali się do mnie artyści , których szanowałem. nie miałem dylematu , czy współpraca z kimś spod ciemnej komercyjnej gwiazdy – a wtedy mogło to ustawić wizerunek niemal na całe życie – będzie dla mnie owocna , bo pezet czy whitehouse to było samo dobro , a i red nie kojarzył się źle. miałem 19 lat , cieszę się , że nikomu nie udało się namieszać mi w głowie pieniędzmi lub otwieraniem wrót do popu – tak wspomina swoje początki muzyk. w tym okresie stoczył również beef z poznańskim raperem mezo. panowie pokłócili się o pseudonim , tocząc rapowany pojedynek i konfrontując dwie odmienne filozofie hip - hopu.
zanim ten typ mes rozpoczął w pełni solową karierę , w ramach trio 2cztery7 , z pjusem i stasiakiem , wydał wiosną 2005 roku album „funk : dla smaku” , będący swoistą esencją fascynacji artysty brzmieniami z los angeles. zupełnie inaczej brzmiał jego autorski materiał „alkopoligamia : zapiski typa” z października tego samego roku. 23 - letni raper , który kilka miesięcy przed premierą wydawnictwa otarł się w wyniku bójki o śmierć – do tego przykrego wydarzenia nawiązywał wielokrotnie , na tej płycie m.in. w nagraniu „witaj śmierci” – zaprezentował bardzo zróżnicowany materiał. nie brakowało na nim żywych instrumentów , gorzkich życiowych refleksji czy eksperymentów w rodzaju „pół żartem / pił serio” na beacie emade. fani docenili to oblicze artysty , stał się on też jednym raperów , których najczęściej zapraszano do nagrywania gościnnych zwrotek. w trakcie swojej kariery ten typ mes wystąpił na dziesiątkach albumów takich artystów , jak pih , praktik , włodi , molesta ewenement czy chada. u części fanów zrodziło to wątpliwości co do kryteriów selekcji występów gościnnych. niektórzy twierdzili , że jedynym są pieniądze. – na gościnnych występach zarobiłem przez dekadę może kilka tysięcy złotych , choć na pewno zyskałem więcej utworów , które mogłem grać na koncertach , a to w pewnym stopniu przekłada się na zarobki. jednak zgadzając się na współpracę , nie wiedziałem , czy utwór artysty x będzie popularnym singlem , czy utknie gdzieś w szufladzie wydawcy y – bo czasem tak rzeczywiście było. grałem więc w ciemno. to było i jest wyzwanie artystyczne , a głównymi kryteriami pozostają czas i wena – tłumaczy raper.
na jego kolejny solowy materiał słuchacze czekali aż cztery lata. zanim trafił on do sklepów , w marcu 2008 roku ukazał się drugi album formacji 2cztery7 „spaleni innym słońcem”. był to ostatni firmowany przez muzyka materiał , którego nie wydał w założonym z przyjacielem labelu alkopoligamia. debiutem tej oficyny była za to druga solowa płyta mesa „zamach na przeciętność” ( 2009 ) , przez wielu fanów artysty uważana za najlepszą w jego dyskografii. bogate brzmieniowo , wyprodukowane w ogromnej większości przez samego szmidta wydawnictwo promowane było przebojowym utworem „my”. przy trzecim solowym krążku „kandydaci na szaleńców” ( 2011 ) artysta poszedł jednak zupełnie inną drogą. tym razem na album trafiły zaledwie dwa beaty jego autorstwa , nie zabrakło wycieczek w stronę brytyjskich brzmień miejskich oraz klubowych. raper najwyraźniej chciał zaprezentować swoją różnorodność i otwartość na wpływy innych gatunków , ale reakcje fanów nie były jednoznacznie pozytywne. z drugiej strony , to właśnie „kandydaci na szaleńców” okazali się największym sukcesem komercyjnym szmidta i pierwszą złotą płytą w jego dorobku.
najnowsza pozycja firmowana przez rapera to longplay „ten typ mes i lepsze żbiki” ( 2013 ) . wydawnictwo powstało we współpracy z producentem szogunem i w założeniu miało przedstawić talenty znajomych artysty , przede wszystkich zaś młodych twórców związanych z labelem alkopoligamia. dla tego typa mesa miniony rok to zarazem dziesięciolecie oficjalnego debiutu na albumie flexxipu. – czuję , że się spełniam , i na szczęście jest to forma niedokonana. współpracowałem z wybitnymi jazzmanami i grałem w jarocinie , ale zdaję sobie sprawę , że odróżnienie słabego rapu od świetnego wciąż przychodzi ludziom z trudem. nie jest powiedziane , że ktoś obdarzony charyzmą i umiejętnością wkręcania się , ale rapujący jak niedojda , nie mógłby znaleźć się na moim miejscu. przede wszystkim liczy się dla mnie mój gust i zdolność samooceny. tak jak wtedy , gdy nagrywałem demo flexxipu na mikrofonie przyklejonym scotchem do regału. po ukończeniu płyty czułem , że mam coś dobrego , czego nie mają inni i ani gwiazdki w recenzjach , ani koncerty , ani hajs – co przyszło znacznie , znacznie później – nie musiały mi tego potwierdzać – tak wspomina dotychczasowy przebieg kariery szmidt.