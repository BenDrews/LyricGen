nigdy nie słucham nowej płyty od początku. tak było i tym razem , gdy w moich rękach wylądował wreszcie drugi w tym roku legalny debiut od alkopoligamii. na pierwszy ogień poszedł kawałek " tony " . bardzo mnie interesowało jak zagra ten niecodzienny duet. tematycznie kawałek nawiązuje do przygody tony'ego montany ukazanej w filmie " scarface " . jako , że dopiero zaczynam , podzielę się myślą , która przyszła do mnie podczas słuchania : alkopoligamia nie pasuje mi na kartel... stanowi za to wzór mafii.
zanim zaczniecie krzyczeć i protestować sami zobaczcie : mamy dona z niepodzielną władzą ; młodego gościa , którego wszyscy kreują na następcę szefa ; parę caporegime'ów , którzy zazwyczaj pojawiają się razem , ale każdy z nich wiele potrafi... jest już co prawda na polskim rynku wydawniczym wytwórnia , która używa budzącego trwogę i szacunek słowa mafia. pokazali jednak , ostatnio , że swoich niektórych członków mają za nic - kolejny dowód , że alkopoligamii ten tytuł pasuje lepiej - oni są bardziej jak rodzina niż kumple z pracy. nie muszą się tytułować - tu wszystko widać jak na dłoni. nawet tytuł tej płyty to wyraz szacunku do wytwórni i nawiązanie do kawałka mesa pt. " lód w sercu " .
po co jednak buduję to skomplikowane porównanie ? karwel pasuje do tej metafory najbardziej. jest lucą brasi don szmidta - do nikogo lepiej nie przypasuje łatka egzekutora i człowieka od mokrej roboty w tej wytwórni.
gdyby muzyka miała kolor na tej płycie byłoby czarno. karwel nie sili się na jakikolwiek konformizm , czy litość - strzela w słuchacza depresyjną bombą , co doskonale podkreśla królujące teraz za oknem kolory. " jeden " zaczyna z grubej rury - od syren alarmowych. to kawałek o tym , że ludzie bywają różni. co ciekawe można tu znaleźć pierwszą zapowiedź mafijnego etosu : " ja jestem jednym z tych których możesz kochać , lub jednym z tych których nienawidzisz , jestem jednym z tych którzy sprawią byś konał lub jednym z tych który nigdy cię nie skrzywdzi ziomuś " - jeśliś z nami toś brat , jeśliś przeciw toś wróg , czyli prosta i pewna zasada postępowania karwela. kolejne dwa kawałki , czyli " gdzie są moje maupy " i " nienawidzę ludzi " , oraz " każdy z nas " mówią o tym , co autora wkurwia ( głównie ludzie ) i co chcę z tym zrobić ( głównie zabijać na wymyślne sposoby ) . kolejny raz szokuje bezkompromisowością - nie wzbrania się nawet przed porównaniem się do zabójców sharon tate z " rodziny " charlesa mansona - ciarki na plecach.
tylko ktoś o czarnej duszy mógł sprowadzić świetnie sparowany duet miłosny ( choć opisywana miłość nie jest raczej tym , czym się wydaje ) do słów " skończ ze mną życie " i przeprowadzić wypełnioną żartami rozmowę ze śmiercią o własnym samobójstwie. to jednak ten niespodziewany mrok powoduje , że " twój hero " i " rafał " są ciekawe i warte wsłuchania się i refleksji. nie jest jednak tak , że karwel , to tylko i wyłącznie ciemne barwy. ciężki klimat skutecznie przełamują humorystyczni " sąsiedzi " , kipiący uliczną mądrością " kontroluj gadkę " , pijana " zdolna półka " czy braggowy " tony " . znajdzie się też kawałek ku pokrzepieniu serc , czyli " nie ważne " - tu jednak jakoś po depresyjnych zwrotkach nie mogę uwieżyć , że już po wszystkim ( być może to skaza mojego charakteru ) .
karwel stawia na rap prosty , dosadny i szczery. jeśli ktoś szuka w tekstach poetyckich metafor nie znajdzie tu zbyt wiele dla siebie. jak sam zauważa " w radiu by musieli wypikować całe zwrotki " - dosadność w połączeniu z wkurwem owocuje wieeeeloma wulgaryzmami ( kolejna rzecz od której można się odbić ) . pamiętajmy jednak , że karwel woli strzelać , niż paktować z losem.
swoim flow potrafi za to przekazać wszystko - od pożądania , przez nienawiść , do sentymentu. majstersztykiem na tym polu jest wcielenie się w rolę śmierci w " rafale " - flow znudzonego urzędnika w połączeniu z nadnaturalną istotą zagrało tu idealnie.
dużo od siebie dali zaproszeni goście. tylko kawałek z kubą knapem poniżej oczekiwań. nadmienić jednak trzeba , że po " znajdź nas " były astronomicznie wysokie - kawałek " poczuć wolność " nie dawał szansy na tak fajną interakcję... chociaż chwila. zapominam o największym pozytywnym zaskoczeniu - gruby józek dał tu zwrotkę , którą uwielbiam i głównie dla niej często wracam do tego kawałka. dodając fakt , że józek odpowiedzialny jest za prawie wszystkie męskie chórki , zobaczyć w nim można bohatera drugiego planu. mes w swojej roli w " tonym " wypadł idealnie - sam karwel raczej nie jest specjalistą od braggi. ryfy za zwrotkę w " twój hero " nie da się przechwalić , a refren flow w " nie ważne " jest motorem napędowym tego kawałka.
muzycznie mamy pełną paletę tego , co ma w swojej stajni alkopoligamia - w dwóch słowach : mocna rzecz. z takim zestawem producentów da się powiedzieć wszystko. trzeba także wspomnieć , że producentem wykonawczym jest tu r.a.u. , którego to pierwszy taki projekt po dołączeniu do rosteru alkopoligamii.
nie każdy słuchacz odnajdzie się na tej płycie. z jednej strony mocny materiał kapiący od przemocy , dosadności , z drugiej depresyjny klimat , z trzeciej humor - nietypowa mieszanka. karwel jednak nie zrobił tego materiału by dogodzić wszystkim - w swojej wytwórni jest kilerem , a nie dyplomatą. przyjaciołom " rodziny " funduję ucztę i sporą przyjemność. w krytyków strzela środkowym palcem. o to chyba jednak w sztuce chodzi.