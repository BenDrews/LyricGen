to musiał być początek końca
drzwi zamknęły sie z trzaskiem
gdy o wschodzie słońca
przywiedli mnie na jego łaskę
w powietrzu wisiał odór śmierci
widziałem ją w tłumie na pozór smutną
poznałem ją po czerni
plugawe twarze patrzyły na mnie czujnie
z ich oczu wylewała sie pogarda
najchetniej już widzieliby mnie w trumnie
lecz po co uśmiercać ciało kiedy dusza jest martwa
tak , pomyslał ten który był nad nimi
w jego sercu kiełkowało ziarno skruchy
lecz co innego z siedmioma pozostałymi
gdy ich pytał oni chcieli tylko mojej zguby
panie , daj mu chwałę skończy jak niepokorni
wpadnie w wir i utonie w odmętach glorii
powiedział pierwszy lecz drugi w euforii rzekł :
dajmy mu na chleb a bądzie strzegł zbytków jak jaskiń w morii
chcecie go zniszczyć przez namiętność ? rzekł trzeci
dajcie mu coś co odciśnie w jego sercu piętno
midas miał ciężko wiem to , ale nie masz na tym świecie
większych pokus niż piękno niewiast
ta , czwarty nie oponował. jego słowa trafiły w sedno niestety
wszyscy pamietamy hioba
ześlij na niego najcieższą z plag , zazdrość kobiety
nie , raczej pokusy podniebienia
odparł kolejny opasły starzec
trunki zabijają wyrzuty sumienia
a rany zostaną na całe życie jak tatuaże
co innego szósty :
mam coś lepszego
niż droga pijaństwa i rozpusty
frustracja jest autodestrukcji krewną
daj mu ją w prezencie
a ambicje strawią go od wewnątrz
ostatni wprawił ich w zdumienie :
daj mu serce charyzmę i talent
a szybko pozna czym jest zobojętnienie
kiedy apatia i depresja zaczną swój taniec
tak stałem tam pośrodku
w krzyżowym ogniu spojrzeń
czułem na sobie ich słowa
i zdałem sobie sprawę , że gdyby nienawiść miała postać
mogliby mnie ukamienować
ich pan spojrzał na nich z góry :
tak , wezmę po trochu z was wszystkich
i dam mu coś co będzie rodzajem mikstury
jego brzemię bedzie nosić ślady waszych myśli
wychodząc rzekł do mnie wśród owacji :
podążaj zawsze tam gdzie leży prawda
przed tobą jeszcze droga trzynastu stacji
wyszedł lecz w powietrzu zostawił swe imię
pasja...